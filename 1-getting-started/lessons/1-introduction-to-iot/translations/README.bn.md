# IoT পরিচিতি 

![A sketchnote overview of this lesson](../../../../sketchnotes/lesson-1.jpg)

> Nitya Narasimhan  তৈরী করছেন এই স্কেচনোটটি । এটির বড় সংস্করণ দেখতে  চাইলে ছবিটির উপর ক্লিক করুন । 

## লেকচার পূর্ববর্তী কুইজ 

[লেকচার পূর্ববর্তী কুইজ ](https://brave-island-0b7c7f50f.azurestaticapps.net/quiz/1)

## পরিচিতি 

এই পাঠে ইন্টারনেট অফ থিংস সম্পর্কিত বেসিক কিছু বিষয় আমরা জানবো এবং হার্ডওয়্যার সেটাপ করা শিখবো । 

এই পাঠে থাকছে : 

* [‘ইন্টারনেট অফ থিংস’ কী ?](#‘ইন্টারনেট-অফ-থিংস’-কী )
* [IoT যন্ত্রসমূহ ](#iot-যন্ত্রসমূহ)
* [ডিভাইস সেটাপ করা ](#ডিভাইস-সেটাপ-করা)
* [আইওটি এর প্রয়োগসমূহ ](#আইওটি-এর-প্রয়োগসমূহ)
* [আমাদের চারপাশে থাকতে পারে এমন কিছু আইওটি ডিভাইসের উদাহরণ ](#আমাদের-চারপাশে-থাকতে-পারে-এমন-কিছু-আইওটি-ডিভাইসের-উদাহরণ)

## ‘ইন্টারনেট অফ থিংস’ কী? 

১৯৯৯ সালে [Kevin Ashton](https://wikipedia.org/wiki/Kevin_Ashton) সর্বপ্রথম ‘ইন্টারনেট অফ থিংস’ এই শব্দবন্ধ প্রচলন করেন যা দ্বারা মূলত তিনি বোঝান সেন্সর ব্যবহার করে আমাদের চারপাশের সবকিছুর সাথে ইন্টারনেটকে যুক্ত করা । তখন থেকেই এই শব্দগুচ্ছ দিয়ে বোঝানো হয় সেসব যন্ত্রকে যারা সাধারণত অন্য কোন যন্ত্র বা ইন্টারনেটের সাথে সংযুক্ত থেকে আমাদের চারপাশের জগতে বিভিন্ন কাজ করে । এই কাজ হতে পারে সেন্সর এর মাধ্যমে তথ্য সংগ্রহ অথবা একচুয়েটরের মাধ্যমে সরাসরি যান্ত্রিক কাজ করা (যেমনঃ সুইচ অন করা বা কোন এলইডি জ্বালিয়ে দেয়া) 

> **সেন্সর** আমাদের চারপাশ থেকে তথ্য সংগ্রহ করে যেমনঃ গতি, তাপমাত্রা, অবস্থান।
>
> **একচুয়েটর** ইলেক্ট্রিক সিগন্যাল কে বাস্তব জগতের বিভিন্ন যান্ত্রিক কাজে রুপান্তর করে উদাহরণ হিসেবে বলা যায় কোন সুইচকে নিয়ন্ত্রণ করা, লাইট জ্বালিয়ে দেয়া, শব্দ তৈরী করা বা অন্য কোন যন্ত্রে নির্দেশনা পাঠানো যেমনঃ পাওয়ার সকেট চালু করা। 

প্রযুক্তিক্ষেত্র হিসেবে IoT শুধুমাত্র কোন যন্ত্র নয়, বরং এখানে আরো অনেক বিস্তৃত বিষয়াদি অন্তর্ভুক্ত রয়েছে যেমনঃ ক্লাউড নির্ভর সার্ভিসগুলো যার মাধ্যমে সেন্সরের  সংগৃহিত ডেটা কে বিশ্লেষণ করা বা একচুয়েটরে নির্দেশনা পাঠানো । আরো একটি বিষয় IoT এর অন্তর্ভুক যা হয়তো অনেককেই অবাক করবে আর তা হলো ‘Edge’ শ্রেণির যন্ত্রসমূহ যারা ইন্টারনেটে যুক্ত নয় বা যুক্ত হবার প্রয়োজনও হয়না । এই যন্ত্রগুলো ক্লাউডে ট্রেইনড কৃত্রিম বুদ্ধিমত্তার মডেল ব্যবহার করে নিজেরাই প্রাপ্ত তথ্য বিশ্লেষণ করে এবং কীভাবে কাজ করবে সেই সিদ্ধান্ত গ্রহণ করে । 

IoT খুবই দ্রুত বর্ধণশীল একটি প্রযুক্তিক্ষেত্র । ২০২০ সালের মধ্যে  আনুমানিক ৩০ বিলিয়ন IoT যন্ত্র ইন্টারনেটে যুক্ত করে ব্যবহার করা হয়েছে । ভবিষ্যতের দিকে তাকিয়ে আনুমান করা হয় যে ২০২৫ সালের মধ্যে এই IoT যন্ত্রগুলো ৮০জেটাবাইট অর্থাৎ ৮০ ট্রিলিয়ন গিগাবাইট সংগ্রহ করে। অনেক ডেটা, তাই না ? 

![A graph showing active IoT devices  over time, with an upward trend from under 5 billion in 2015 to over 30 billion in 2025](../../../../images/connected-iot-devices.svg)

✅ ছোট্ট একটা গবেষণা করিঃ  IoT যে পরিমাণ ডেটা তৈরী করছে তার কতটুকু সত্যিকার অর্থে ব্যবহৃত হচ্ছে আর কতটুকু নষ্ট হচ্ছে ? এত বিশাল পরিমান তথ্য কেন অবহেলা করা হচ্ছে ? 

খেয়াল রাখতে হবে, IoT এর সাফল্যের মূলে কিন্তু রয়েছে ডেটা । সফল IoT ডেভলাপার হতে গেলে আমাদের বুঝতে হবে যে আমরা কোন তথ্যগুলো সংগ্রহ করবো, কীভাবে তা করা যাবে । আমাদের জানতে হবে এই তথ্যের ভিত্তিতে কীভাবে আমরা সিদ্ধান্ত নিতে পারি এবং সিদ্ধান্তের প্রাপ্ত ফলাফল দ্বারা আমাদের চারপাশের পরিবেশে কীভাবে কাজ করবো। 

## IoT যন্ত্রসমূহ 

IoT শব্দে **T** হলো **Things** - ‘থিংস’ বা জিনিষপত্র বলতে এমন সব যন্ত্রকে বোঝানো হয়েছে যারা আশপাশের জগতের সাথে যোগাযোগ করতে পারে সেন্সর থেকে তথ্য সংগ্রহ করে বা একচুয়েটর দ্বারা কোন যান্ত্রিক কাজ করে। 

উৎপাদন বা ব্যবসায়িকভাবে ব্যবহারের যন্ত্র যেমনঃ কোন ব্যক্তির ফিটনেস ট্র্যাকার বা কোন কারখানার যন্ত্রের কন্ট্রোলার - প্রয়োজন এর উপর নির্ভর করে বিশেষভাবে তৈরী করতে হতে পারে। তখন সেক্ষেত্রে বিশেষ সার্কিট বোর্ড, আলাদা ধরণের প্রসেসর ব্যবহার করা হয় সে সুনির্দিষ্ট প্রয়োজন মেটাতে। এই কাজ টা খুবই সামান্য হতে পারে যেমন কব্জির সাইজের সাথে মিলিয়ে আকার দেয়া অথবা অনেক কঠিনও হতে পারে যেমন কারখানার অধিক তাপমাত্রা, অত্যধিক চাপ বা তীব্র কম্পনেও যন্ত্রকে চালু রাখতে পারা । .

একজন IoT ডেভলাপার হিসেবে নিজেকে গড়ে তোলার ক্ষেত্রে , এই বিষয়ে জানা বা প্রোটোটাইপ তৈরী করতে হলে আমাদেরকে তা শুরু করতে হবে ‘developer kit’ দিয়ে । এগুলো সাধারণ ব্যবহারের জন্য তৈরী করা। এর বেশকিছু বৈশিষ্ট্য রয়েছে যা ব্যবহার্য যন্ত্রে দেখা যায়না যেমনঃ অনেকগুলো এক্সটার্নাল পিন, ডিবাগিং এর হার্ডওয়ার বা এমন কিছু সুবিধা যা আপনার সবসময় প্রয়োজন হবেনা। একারণেই এদেরকে ‘general-purpose’ বা সাধারণ ব্যবহার্য যন্ত্র বলা হয়। 

এই ডেভলাপার কিটস গুলোকে দুটো ভাগে ভাগ করা যেতে পারে - মাইক্রোকন্ট্রোলার এবং সিংগেল বোর্ড কম্পিউটার । এগুলোর সাথে আমরা এখন পরিচিত হবো এবং সামনের অধ্যায় এ অনেক বিষদভাবে জানবো । 

> 💁 আমাদের ফোনও কিন্তু ‘general-purpose’ IoT যন্ত্র হিসেবে কাজ করতে পারে , স্মার্টফোনে সেন্সর  আর একচুয়েটর তো রয়েছেই যার সাথে বিভিন্ন অ্যাপ (App) ব্যবহার করে আমরা এদের নিয়ন্ত্রণ করতে পারি বিভিন্নভাবেই । টিউটোরিয়াল খুঁজতে গেলে অনেকসময়ই দেখা যায় ফোনের অ্যাপ ব্যবহার করেই IoT এর কাজ করা হচ্ছে ।

###  মাইক্রোকন্ট্রোলার 

মাইক্রোকন্ট্রোলার ( ‘microcontroller unit’  থেকে সংক্ষেপে MCU ও লেখা হয়) হলো ছোট কম্পিউটার যাতে অন্তর্ভুক্ত রয়েছেঃ 

🧠 এক বা একাধিক ‘সেন্ট্রাল প্রসেসিং ইউনিট’ (সিপিইউ) - মাইক্রোকন্ট্রোলারের মস্তিষ্ক, যা এটিকে চালায়। 

💾 মেমোরি (র‍্যাম এবং প্রোগ্রাম মেমরি) - যেখানে সকল প্রোগ্রাম, তথ্য, চলক রয়েছে । 

🔌 প্রোগ্রামেবল ইনপুট/আউটপুট কানেকশন - যার মাধমে বাহ্যিক যন্ত্রগুলোর সাথে যোগাযোগ করা যায় (যেমনঃ সেন্সর এবং একচুয়েটর এর সাথে) 


মাইক্রোকন্ট্রোলার সাধারণ কম খরচের কম্পিউটিং যন্ত্র যার গড় বাজার মূল্য ০.০৩ মার্কিন ডলার থেকে ০.৫০ মার্কিন ডলারের মধ্যেই হবে। ডেভলাপার কিট গুলোর দাম ৪ডলার থেকে শুরু হয়ে আস্তে আস্তে বাড়ে , সেখানে কী কী পণ্য দেয়া হচ্ছে তার উপর ভিত্তি করে। [Wio Terminal](https://www.seeedstudio.com/Wio-Terminal-p-4509.html), যেটি  [Seeed studios](https://www.seeedstudio.com) এর একটি মাইক্রোকন্ট্রোলার ডেভলাপার কিট - আর এতে রয়েছে - সেন্সর, অ্যাকচুয়েটর, ওয়াইফাই এবং একটি স্ক্রিন; এর দাম প্রায় ৩০ মার্কিন ডলার। 

![A Wio Terminal](../../../../images/wio-terminal.png)

> 💁 ইন্টারনেটে মাইক্রোকন্ট্রোলারের ব্যপারে সার্চ করার সময়, MCU এর ক্ষেত্রে খেয়াল রাখতে হবে। মজার ব্যাপার হলো , MCU এর সার্চ রেজাল্টে মাইক্রোকন্ট্রোলার নয়, বরং বিখ্যাত ‘Marvel Cinematic Universe’ আসতে পারে !

মাইক্রোকন্ট্রোলার এমনভাবে তৈরী করা হয়েছে যাতে তারা অল্পসংখ্যক সুনির্দিষ্ট কিছু কাজ করতে পারে যা কিনা পিসি বা ম্যাক এর মতো মোটেও নয় । খুবই সুনির্দিষ্ট কিছু পরিস্থিতিকে বাদ দিলে, সাধারণত মনিটর, কীবোর্ড বা মাউসকে সংযুক্ত করে ‘general purpose’ কাজগুলো করা যায়না। 

মাইক্রোকন্ট্রোলার ডেভলাপার কিট সাধারণত  অতিরিক্ত সেন্সর এবং  একচুয়েটর সম্বলিত থাকে। বেশিরভাগ বোর্ডেই অতিরিক্ত প্রোগ্রামেবল এলইডি থাকে , এতে আরো দেখা যায় কিছু অতিরিক্ত প্লাগ যাতে আমরা বিভিন্ন ধরণের প্রস্তুতকারকের যন্ত্রকে সংযুক্ত করতে পারি অথনা বিল্ট-ইন সেন্সরকে আরো ভালোভাবে ব্যবহার করতে পারি । কিছু মাইক্রোকন্ট্রোলারে বিল্ট-ইন ব্লুটুথ বা ওয়াইফাই কানেকশন থাকে আবার কিছুতে অতিরিক্ত অংশ যোগ করে এই সুবিধা প্রদান করা হয়। 

> 💁  মাইক্রোকন্ট্রোলারগুলো সাধারণত সি/সি++ ভাষায় প্রোগ্রাম করা হয়ে থাকে ।

### সিংগেল-বোর্ড কম্পিউটার

সিংগেল-বোর্ড কম্পিউটার হলো ছোট একটি যন্ত্র যার কাছে পূর্ণাঙ্গ কম্পিউটারের সব উপাদানই রয়েছে, তবে ছোট আকারে । এই যন্ত্রগুলোরও ডেস্কটপ বা ল্যাপটপ যেমনঃ পিসি, ম্যাক এর মতো বৈশিষ্ট্য রয়েছে যারা একটি অপারেটিং সিস্টেম রান করতে পারে । তবে এরা কলেবরে ছোট, কম পাওয়ার ব্যবহার করে এবং দৃশ্যত স্বল্পমূল্যের । 

![A Raspberry Pi 4](../../../../images/raspberry-pi-4.jpg)

বিখ্যাত  সিংগেল-বোর্ড কম্পিউটারগুলোর মধ্যে রাস্পবেরি পাই অন্যতম ।

মাইক্রোকন্ট্রোলারের মতো  সিংগেল-বোর্ড কম্পিউটার এরও রয়েছে সিপিইউ, মেমরি, ইনপুট/আউটপুট পিন । তবে তাদের অতিরিক্ত বৈশিষ্ট্য রয়েছে যেমন গ্রাফিক্স চিপ দ্বারা আমরা  মনিটর, অডিও আউটপুট এবং ইউএসবি পোর্টগুলিকে সংযুক্ত করতে পারি কী-বোর্ড , মাউস এর সাথে বা  অন্যান্য স্ট্যান্ডার্ড ইউএসবি ডিভাইসগুলি যেমনঃ ওয়েবক্যাম বা বাহ্যিক স্টোরেজ এর সাথে সংযোগ করতে দেয় । প্রোগ্রামগুলি বোর্ডে তৈরি মেমরি চিপে নয়, বরং হার্ড ড্রাইভে বা এসডি কার্ড এ  সংরক্ষণ করা হয়, যার সাথে থাকে অপারেটিং সিস্টেম । 

> 🎓 সিংগেল-বোর্ড কম্পিউটারকে পিসি বা ম্যাকের ছোট ভার্সন হিসেবে ভাবা যেতে পারে যার সাথে অতিরিক্ত কিছু সাধারণ ব্যবহার্য ইনপুট আউটপুট অর্থাৎ GPIO (general-purpose input/output) পিন রয়েছে । 

এগুলো পূর্নাঙ্গ কম্পিউটারের মতই, তাই এদেরকে যেকোন প্রোগ্রামিং ভাষায় চালানো যেতে পারে । তবে আইওটি যন্ত্রগুলো সাধারণত পাইথন ভাষায় প্রোগ্রাম করা হয়ে থাকে। 

### এই পাঠের বাকি অংশের জন্য হার্ডওয়ার নির্বাচন 

পরবর্তী সমস্ত পাঠগুলিতে আমাদের চারপাশের জগতের সাথে যোগাযোগ করার জন্য এবং ক্লাউড সার্ভিসের সাথে যংযুক্ত থাকার জন্য আইওটি ডিভাইস ব্যবহার করে এসাইনমেন্ট দেয়া হবে। প্রতিটি পাঠ ৩ ধরণের ডিভাইস সাপোর্ট করে - আরডুইনো (একটি সীড স্টুডিওস উইও টার্মিনাল ব্যবহার করে), বা একটি একক বোর্ড কম্পিউটার বা কোনও ফিজিকাল ডিভাইস (একটি রাস্পবেরি পাই 4), অথবা  পিসি বা ম্যাকে ব্যবহার যোগ্য ভার্চুয়াল একক-বোর্ড কম্পিউটার (কোন ফিজিক্যাল আইওটি ডিভাইস ব্যবহার না করেই) । 

এখানে [হার্ডওয়্যার গাইড](../../../../translations/hardware.bn.md) অংশে সমস্ত অ্যাসাইনমেন্ট সম্পন্ন করার জন্য প্রয়োজনীয় হার্ডওয়্যার সম্পর্কে বিস্তারিত রয়েছে । 

> 💁 অ্যাসাইনমেন্টগুলি সম্পন্ন করার জন্য আপনার কোন আইওটি হার্ডওয়্যার কেনার দরকার নেই, আমরা চাইলে ভার্চুয়াল সিঙ্গল-বোর্ড কম্পিউটার ব্যবহার করে সবকিছু করতে পারবো । 

আমরা কোন হার্ডওয়্যারটি ব্যবহার করবো  তা নির্ভর করে  আমাদের শিক্ষা প্রতিষ্ঠান বা ঘরে আমাদের কাছে কী কী এভেইলেবল রয়েছে এবং কোন প্রোগ্রামিং ভাষা আমরা জানি বা শিখার পরিকল্পনা করছি তার উপর । উভয় হার্ডওয়্যার ভেরিয়েন্ট একই সেন্সর ইকোসিস্টেম ব্যবহার করবে, সুতরাং আমরা যদি একটি পাথ শুরু করি তবে বেশিরভাগ কিট প্রতিস্থাপন না করেই অন্যটিতে পরিবর্তন করতে পারবো। ভার্চুয়াল সিংগেল-বোর্ড কম্পিউটারটি রাস্পবেরি পাই তে শিখার সমতুল । তাই পরবর্তীতে ফিজিক্যাল ডিভাইসে কাজ করতে চাইলে বেশ সহজেই আমরা কোড গুলো ব্যবহার করে কাজ করতে পারবো। 


### আরডুইনো ডেভলাপার কিট 

আমাদের মাইক্রোকন্ট্রোলার ডেভলাপমেন্ট শেখার ব্যাপারে  আগ্রহ থাকলে, সেক্ষেত্রে এসাইনমেন্টগুলো আমরা আরডুইনো তে করতে পারি। তবে সি / সি ++ প্রোগ্রামিংয়ের প্রাথমিক জ্ঞান প্রয়োজন হবে, কারণ এখানে পাঠগুলি থেকে আমরা কেবল সেই কোডগুলো ব্যবহার করা শিখবো যেগুলো আরডুইনো কাঠামো, সেন্সর ও অ্যাকচুয়েটরে ব্যবহৃত হচ্ছে এবং এই কোডগুলো মূলত ক্লাউডের সাথে যুক্ত থাকে এমন লাইব্রেরিগুলির সাথে প্রাসঙ্গিক। 

এসাইনমেন্টসমূহ আমরা করবো  [PlatformIO extension for microcontroller development](https://platformio.org) এক্সটেনশন সম্বলিত [Visual Studio Code](https://code.visualstudio.com/?WT.mc_id=academic-17441-jabenn) ব্যবহার করে। কেউ চাইলে আরডুইনো আইডিই ব্যবহার করতে পারে, যদি এইক্ষেত্রে যথেষ্ট অভিজ্ঞতা থাকে ; কারণ আমাদের পাঠ্যে আরডুইনো আইডিই সংক্রান্ত নির্দেশনা থাকবে।

### সিংগেল-বোর্ড কম্পিউটার ডেভলাপার কিট

সিংগেল-বোর্ড কম্পিউটার ব্যবহার করে আইওটি শিখতে আগ্রহী হলে, আমাদের সেক্ষেত্রে একটি রাস্পবেরি পাই বা আমাদের পিসি বা ম্যাকের সাথে চলমান ভার্চুয়াল ডিভাইস ব্যবহার করে অ্যাসাইনমেন্টগুলি সম্পন্ন করতে পারবো । 

আমাদের পাইথন প্রোগ্রামিংয়ের প্রাথমিক জ্ঞানের প্রয়োজন হবে, কারণ পাঠগুলি থেকে আমরা কেবল এমন কোড শিখবো যা সেন্সর এবং অ্যাকচুয়েটরে ব্যবহৃত হচ্ছে এবং ক্লাউডের সাথে যোগাযোগ করতে পারে এমন প্রাসঙ্গিক লাইব্রেরিগুলি। 

> 💁 পাইথনে কোডিং শিখতে চাইলে, নীচের ভিডিও সিরিজটি দুটি দেখতে পারি আমরা - 
>
> * [পাইথন ফর বিগিনার্স](https://channel9.msdn.com/Series/Intro-to-Python-Development?WT.mc_id=academic-17441-jabenn)
> * [মোর পাইথন ফর বিগিনার্স](https://channel9.msdn.com/Series/More-Python-for-Beginners?WT.mc_id=academic-7372-jabenn)

.
এসাইনমেন্টগুলো করা হবে [Visual Studio Code](https://code.visualstudio.com/?WT.mc_id=academic-17441-jabenn) ব্যবহার করে । 

আমরা যদি রাস্পবেরি পাই ব্যবহার করতে চাই, তবে হয় রাস্পবেরি পাই ওএস এর সম্পূর্ণ ডেস্কটপ সংস্করণ ব্যবহার করে এটি চালাতে পারি এবং [ভিএস কোডের রাস্পবেরি পাই ওএস সংস্করণ](https://code.visualstudio.com/docs/setup/raspberry-pi?WT.mc_id=academic-17441-jabenn) ব্যবহার করে সরাসরি পাইতে সমস্ত কোডিং করতে পারবো। অথবা পাইকে পিসি বা ম্যাক থেকে হেডলেস ডিভাইস হিসাবে চালাতে পারি [Remote SSH extension](https://code.visualstudio.com/docs/remote/ssh?WT.c_id=academic-17441-jabenn) সহ ভিএস কোড ব্যবহার করে । এতে করে আমাদের পাইয়ের সাথে সংযোগ স্থাপন , কোড এডিট, ডিবাগ বা রান করতে পারবো যেন সরাসরি এতে কোডিং করছি ।

যদি আমরা ভার্চুয়াল ডিভাইস বিকল্পটি ব্যবহার করি, তখন সরাসরি কম্পিউটারে কোড করবো। সত্যিকার সেন্সর এবং অ্যাকচুয়েটর ব্যবহার না করে, বরং এদের একটি সিমুলেশনে আমরা সবকিছু নিয়ন্ত্রণ করতে পারবো ।

## ডিভাইস সেটাপ করা 

আইওটি ডিভাইস প্রোগ্রামিং শুরু করার আগে আমাদেরকে কিছু বিষয় সেটআপ করতে হবে। কোন ডিভাইসটি আমরা ব্যবহার করবোতার উপর নির্ভর করে নীচের প্রাসঙ্গিক নির্দেশাবলী অনুসরণ করতে হবে।

> 💁 যদি কোন ডিভাইস না থাকে, তবে কোন ডিভাইস ব্যবহার করা যেতে পারে এবং কী কী অতিরিক্ত যন্ত্র আমাদের কিনতে হবে সেই সংক্রান্ত তথ্যাবলি [হার্ডওয়্যার গাইড](../../../../translations/hardware.bn.md) এ রয়েছে ।  এক্ষেত্র আমাদের কোন হার্ডওয়্যার না কিনলেও হবে , কারণ সমস্ত প্রকল্প ভার্চুয়াল ভাবে চালিয়ে আমরা শিখতে পারবো ।

এখানের নির্দেশাবলীর মধ্যে  এমন হার্ডওয়্যার বা সরঞ্জামগুলির নির্মাতাদের ( তৃতীয় পক্ষের) ওয়েবসাইটগুলির লিঙ্ক অন্তর্ভুক্ত রয়েছে। আমরা যেন সর্বদা বিভিন্ন সরঞ্জাম এবং হার্ডওয়্যারের জন্য সর্বাধিক যুগোপযোগী নির্দেশাবলী ব্যবহার করতে পারি তা নিশ্চিত করার জন্য এটি করা হয়েছে। 

আমাদের ডিভাইস সেট আপ করতে এবং 'হ্যালো ওয়ার্ল্ড' প্রকল্পটি সম্পূর্ণ করতে নিচের সহায়ক লিংকগুলোতে নির্দেশনা রয়েছে। Getting Started এর এই অধ্যায়ের 4টি পাঠে, আমরা একটি “নাইটলাইট” প্রজেক্ট করবো যার শুরু এখান থেকেই হতে চলেছে।  

* [আরডুইনো Wio টার্মিনাল](wio-terminal.bn.md)
* [সিংগেল বোর্ড কম্পিউটার - রাস্পবেরি পাই](pi.bn.md)
* [সিংগেল বোর্ড কম্পিউটার -ভার্চুয়াল ডিভাইস](../virtual-device.md)

## আইওটি এর প্রয়োগসমূহ 

আইওটি কয়েকটি বিস্তৃত প্রেক্ষাপটে অনেকগুলো ক্ষেত্রেই ব্যবহৃত হয়ঃ

* ভোক্তাপর্যায়ে আইওটি  
* বাণিজ্যিকক্ষেত্রে আইওটি  
* শিল্পক্ষেত্রে আইওটি  
* অবকাঠামোগত আইওটি 

✅ একটু গবেষণা করা যাক। নিম্নে বর্ণিত প্রতিটি ক্ষেত্রের জন্য, একটি করে উদাহরণ চিন্তা করি যা পাঠ্যে দেওয়া হয়নি। 

### ভোক্তাপর্যায়ে আইওটি

কনজিউমার আইওটি বা ভোক্তাপর্যায়ে আইওটি বলতে সেসকল ডিভাইসগুলি বোঝায় যা গ্রাহকরা কিনে এবং বাড়িতে ব্যবহার করে । এর মধ্যে কয়েকটি ডিভাইস অবিশ্বাস্যরূপে দরকারী যেমন স্মার্ট স্পিকার, স্মার্ট হিটিং সিস্টেম এবং রোবোটিক ভ্যাকুয়াম ক্লিনার। অন্যগুলোর  প্রয়োজনীয়তা কিছু ক্ষেত্রে প্রশ্নবিদ্ধ, যেমন ভয়েস নিয়ন্ত্রিত পানির ট্যাপ । যখন পানি প্রবাহমান থাকবে, তখন আমাদের ভয়েস এর শব্দ পানির কারণে শোনা না গেলে, এই যন্ত্র আমাদের চাহিদামাফিক কাজটি সম্পাদন করতে পারবেনা । 

গ্রাহকপর্যায়ে আইওটি ডিভাইসগুলি আমাদের সবাইকে আরও বেশি শক্তিশালী করছে, বিশেষত সেই ১ বিলিয়ন মানুষ যাদের বিভিন্ন ধরণের অক্ষমতা আছে। রোবোটিক ভ্যাকুয়াম ক্লিনারগুলি গতিশীলতার সমস্যাযুক্ত লোকদের পরিষ্কার ফ্লোর সরবরাহ করতে পারে , যারা নিজে তা করতে সমস্যার সম্মুখীন হয়। ভয়েস নিয়ন্ত্রিত ওভেনগুলি সীমিত দৃষ্টি বা সীমিত শারীরিক নিয়ন্ত্রণযুক্ত লোকেদের কেবল তাদের ভয়েস দিয়ে ওভেন গরম করতে দেয়, স্বাস্থ্য মনিটরগুলো রোগীদের আরও নিয়মিতভাবে দীর্ঘস্থায়ী পরিস্থিতি পর্যবেক্ষণ করে এবং তাদের অবস্থার বিষয়ে আরও বিশদ তথ্য সরবরাহ করতে পারে। এই ডিভাইসগুলি এতটা সর্বব্যাপী হয়ে উঠছে যে এমনকি ছোট বাচ্চারাও তাদের দৈনন্দিন জীবনের অংশ হিসাবে ব্যবহার করছে, উদাহরণস্বরূপ, শিক্ষার্থীরা কোভিড মহামারীর মাঝে ভার্চুয়াল স্কুলিংয়ের সময় স্মার্ট হোম ডিভাইসগুলিতে টাইমার সেট করছে তাদের স্কুলের কাজগুলো সময়ের মাঝে করার জন্য বা ক্লাসের সময় এলার্মও সেট করে রাখা হচ্ছে আইওটি ব্যবহার করে । 

✅ আপনার বাড়িতে কী কোন গ্রাহকপর্যায়ের আইওটি ডিভাইস রয়েছে? 

### বাণিজ্যিকক্ষেত্রে আইওটি

বাণিজ্যিক আইওটি বলতে মূলত কর্মক্ষেত্রে আইওটির ব্যবহারকে বোঝান হয়।  কোন অফিসে ব্যয় এবং কার্বন নিঃসরণ হ্রাস করার জন্য, আলো এবং তাপ প্রয়োজন না হলে তা বন্ধ রাখতে অকুপেন্সি সেন্সর এবং মোশন ডিটেক্টর ব্যবহার করা হতে পারে। কারখানায় আইওটি ডিভাইসগুলি ঝুঁকিপূর্ণ পরিস্থিতি পর্যবেক্ষণ করতে পারে যেমনঃ হেলমেট না পরা শ্রমিক বা বিপদজনক সংকেত বাজতে থাকার মতো ঘটনা নজরদারি করতে পারে।  আইওটি ডিভাইসগুলি কোল্ড স্টোরেজের তাপমাত্রা পরিমাপ করতে পারে। যদি কোন ফ্রিজ বা ফ্রিজার প্রয়োজনীয় তাপমাত্রার সীমার বাইরে থাকে তবে তারা দোকানের মালিককে সতর্ক করে দিতে পারে। এছাড়াও ব্যবসায়ীরা পণ্যগুলি বিক্রির পর পুনরায় যেন স্টোরেজ পূরণ করা হয় সেই নির্দেশনা সরাসরি কর্মচারীদের দিতে পারে । যানবাহন এর অবস্থান নিরীক্ষণ, গতিসীমার বেশি গাড়ি চালানো হলে তার শাস্তি নিশ্চিত করা, ড্রাইভার কতক্ষণ গাড়ি চালালো  এবং পর্যাপ্ত বিরতি নিয়েছে কিনা তা নির্ণয় করা যায়। এছাড়াও যখন কোনও গাড়ি লোড বা আনলোডের প্রস্তুতির জন্য কোনও ডিপোতে পৌঁছায় তা তখন কর্মীদের অবহিত করতেও আইওটি গুরুত্বপূর্ণ ভূমিকা রাখে। 

✅ আপনার শিক্ষাপ্রতিষ্ঠান বা কর্মক্ষেত্রে কোন বাণিজ্যিক আইওটি ডিভাইস রয়েছে কী ? 

### শিল্পক্ষেত্রে আইওটি  (IIoT)

শিল্পক্ষেত্রে আইওটি  (Industrial IoT or IIoT ) বলতে বোঝান হয়  কারখানার বৃহত্তর পর্যায়ের যন্ত্রপাতি নিয়ন্ত্রণ ও পরিচালনা করা। এই ক্ষেত্রটি ফ্যাক্টরি থেকে শুরু করে ডিজিটাল কৃষিব্যবস্থা পর্যন্ত - অনেক বিশাল প্রেক্ষাপট জুড়ে বিস্তৃত ।

কারখানাগুলি আইওটি ডিভাইসগুলি বিভিন্ন উপায়ে ব্যবহার করে। তাপমাত্রা, কম্পন এবং ঘূর্ণন গতির মতো জিনিসগুলি ট্র্যাক করতে একাধিক সেন্সর দিয়ে যন্ত্রপাতিগুলি পর্যবেক্ষণ করা হয়। এই ডেটাগুলি তখন নির্দিষ্ট কিছু মাত্রার বাইরে চলে গেলে, মেশিনটিকে বন্ধ করার জন্য এটি সার্বক্ষণিক পর্যবেক্ষণ করা হয় যেমনঃ মেশিন খুব গরম হয়ে গেলো আর তখনই আইওটি দ্বারা তা বন্ধ হয়ে যায়। ভবিষ্যদ্বাণীমূলক রক্ষণাবেক্ষণের জন্য এই ডেটাগুলি সময়ের সাথে সংগৃহীত ও বিশ্লেষণ করা যেতে পারে, যেখানে কৃত্রিম বুদ্ধিমত্তার মডেলগুলি বিশ্লেষণ করবে কোন কোন পরিস্থিতিতে মেশিনগুলো ফেইল করছে এবং নেতিবাচক ঘটনা সংঘটিত হওয়ার আগেই তার পূর্বাভাস দিবে। 

পৃথিবীর ক্রমবর্ধমান জনগোষ্ঠীের অন্নসংস্থানের জন্য ডিজিটাল কৃষিকাজটি গুরুত্বপূর্ণ, বিশেষত ৫০০ মিলিয়ন পরিবারের ২ বিলিয়ন মানুষ যারা [কৃষিকাজ করে জীবিকা নির্বাহ করে](https://wikipedia.org/wiki/Subsistence_agriculture) থাকে। ডিজিটাল কৃষিক্ষেত্র কয়েকটি স্বল্পমূল্যের সেন্সর থেকে শুরু করে বিশাল বাণিজ্যিক সেটআপ পর্যন্ত হতে পারে। একজন কৃষক তাপমাত্রা পর্যবেক্ষণ করতে পারে এবং [growing degree days](https://wikipedia.org/wiki/Growing_degree-day) ব্যবহার করে ভবিষ্যদ্বাণী করতে পারে কোন ফসল কখন প্রস্তুত হবে। তারা তাদের উদ্ভিদের প্রয়োজনমতো জল দেওয়ার জন্য স্বয়ংক্রিয় জল সরবরাহ ব্যবস্থার সাথে মাটির আর্দ্রতা পর্যবেক্ষণের তথ্যের সংযোগ স্থাপন করতে পারে  যাতে পানি নষ্ট না হয়, আবার তাদের ফসলও যেন শুকিয়ে না যায় । কৃষকরা এই প্রযুক্তি আরো এগিয়ে নিয়ে যেতে পারেন এবং ফসলের বৃদ্ধি, রোগ এবং মাটির গুণাগুণ পর্যবেক্ষণ করতে ড্রোন, স্যাটেলাইট থেকে প্রাপ্ত তথ্য এবং  আর্টিফিশিয়াল ইন্টেলিজেন্স ব্যবহার করতে পারেন ।  

✅ আর কোন কোন আইওটি ডিভাইস কৃষকদের সহায়তা করতে পারে ? 

### অবকাঠামোগত আইওটি 

অবকাঠামোগত আইওটি মূলত স্থানীয় এবং বিশ্বব্যাপী অবকাঠামোসমূহ পর্যবেক্ষণ এবং নিয়ন্ত্রণ করছে যা সবাই প্রতিদিন ব্যবহার করে।

[স্মার্ট সিটি](https://wikipedia.org/wiki/Smart_city) হল এমন শহুরে অঞ্চল যা আইওটি ডিভাইসগুলি্ ব্যবহার করে ডেটা সংগ্রহ করে এবং শহরটি কীভাবে চালিত হয় তা উন্নত করতে তথ্য প্রদান করে। এই শহরগুলি সাধারণত স্থানীয় সরকার, শিক্ষাপ্রতিষ্ঠান এবং স্থানীয় ব্যবসা্র পরিমন্ডল-  সকলের মধ্যে পারষ্পরিক সহযোগিতায় পরিচালিত হয় ; পরিবহণ থেকে পার্কিং এবং দূষণের ক্ষেত্রে বিভিন্ন জিনিস ট্র্যাকিং এবং পরিচালনা করে। উদাহরণস্বরূপ, ডেনমার্কের কোপেনহেগেনে বায়ু দূষণ স্থানীয় বাসিন্দাদের কাছে গুরুত্বপূর্ণ । তাই সেখানে এটি পরিমাপ করা হয় এবং প্রাপ্ত তথ্যাবলি ব্যবহার করে সবচেয়ে পরিষ্কার সাইক্লিং এবং জগিং রুটের তথ্য সরবরাহ করতে ব্যবহৃত হয়।

[স্মার্ট পাওয়ার](https://wikipedia.org/wiki/Smart_grid) গ্রিডগুলি পৃথক পৃথক বাড়ির বিদ্যুতের চাহিদা ও ব্যবহারের  তথ্য সংগ্রহ করে,  বৈদ্যুতিক চাহিদার  বিশ্লেষণ করে। নতুন ডেটা স্টেশন কোথায় তৈরি করতে হবে এবং ব্যক্তিগত পর্যায়ে ব্যবহারকারীরা কতটা বিদ্যুৎ ব্যবহার করছেন, কখন তারা এটি ব্যবহার করছেন এবং কীভাবে কীভাবে ব্যয় হ্রাস করতে হবে কিংবা ইলেক্ট্রিক গাড়িকে রাতে চার্জ দেয়া - সবকিছু সম্পর্কে  সিদ্ধান্ত নেয়ার ক্ষেত্রে এই তথ্যাবলী সহায়তা করে থাকে । 

✅ আপনি যেখানে থাকেন সেখানে কিছু পরিমাপ করতে যদি আপনি আইওটি ডিভাইস ব্যবহার করতে পারেন, তবে কোন ডিভাইস ব্যবহার করবেন?

## আমাদের চারপাশে থাকতে পারে এমন কিছু আইওটি ডিভাইসের উদাহরণ 

চারপাশে আসলে কী পরিমাণ আইওটি ডিভাইস রয়েছে তা জানলে, আমরা রীতিমতো অবাক হয়ে যাব । আমি এই লেসনটি আমার বাসা থেকে লিখছি এবং আমার কাছে অ্যাপ্লিকেশন নিয়ন্ত্রণ,ভয়েস নিয়ন্ত্রণ বা আমার ফোনের মাধ্যমে ডেটা প্রেরণ করার মতো স্মার্ট বৈশিষ্ট্যগুলির সাথে আমার সাথে নিম্নলিখিত ডিভাইসগুলি ইন্টারনেটে সংযুক্ত রয়েছে: 

* একাধিক স্মার্ট স্পিকার
* ফ্রিজ, ডিশ ওয়াশার, ওভেন এবং মাইক্রোওয়েভ
* সৌর প্যানেলগুলির জন্য বিদ্যুৎ নিরীক্ষক
* স্মার্ট প্লাগ
* ভিডিও সম্বলিত দরজার বেল এবং সুরক্ষা ক্যামেরা
* একাধিক স্মার্ট রুম সেন্সর সহ স্মার্ট থার্মোস্ট্যাট
* গ্যারেজের দরজা নিয়ন্ত্রক
* ঘরোয়া বিনোদন সিস্টেম এবং ভয়েস নিয়ন্ত্রিত টিভি
* আলো
* ফিটনেস ট্র্যাকার

এই ধরণের ডিভাইসে সেন্সর এবং / অথবা অ্যাকিউটিউটর রয়েছে এবং তারা ইন্টারনেটে সংযুক্ত থাকে। আমার গ্যারেজের দরজা খোলা আছে কিনা তা আমি আমার ফোন থেকে বলতে পারি এবং আমার স্মার্ট স্পিকার ব্যবহার করেই আমি তা বন্ধ করতে পারি। এমনকি আমি চাইলে  টাইমার সেট করতে পারি, তাই এটি যদি  রাতে খোলাও থাকে তবে এটি স্বয়ংক্রিয়ভাবে বন্ধ হয়ে যাবে।আমার ডোরবেল বেজে উঠলে আমি বিশ্বের যেখানেই থাকি না কেন, কে বেল বাজিয়েছে তা দেখতে পাই এবং ডোরবেলটিতে নির্মিত স্পিকার এবং মাইক্রোফোনের মাধ্যমে তাদের সাথে কথা বলতে পারি।আমি আমার রক্তের গ্লুকোজ, হার্টরেট এবং ঘুমের ধরণগুলি পর্যবেক্ষণ করতে পারি । আমার স্বাস্থ্যের উন্নতি করতে তথ্যাবলি বিশ্লেষণ করি। আমি ক্লাউডের মাধ্যমে আমার ঘরের লাইটগুলি নিয়ন্ত্রণ করতে পারি । তবে কখনো কখনো আমার ইন্টারনেট সংযোগ বিঘ্নিত হলে অন্ধকারে বসে থাকতে হয়। 

---

## 🚀 চ্যালেঞ্জ 

আমাদের বাড়ি, স্কুল বা কর্মক্ষেত্রে যতগুলি আইওটি ডিভাইস রয়েছে তার তালিকা করি - হয়তো আমাদের ভাবনার চেয়েও বেশি কিছু থাকতে পারে ! 

## লেকচার পরবর্তী কুইজ 

[লেকচার পরবর্তী কুইজ ](https://brave-island-0b7c7f50f.azurestaticapps.net/quiz/2)

## পর্যালোচনা এবং স্ব-অধ্যয়ন

গ্রাহকপর্যায়ের আইওটি প্রকল্পগুলির সুবিধাগুলি এবং ব্যর্থতাগুলি পড়তে হবে। গোপনীয়তা সংক্রান্ত সমস্যা, হার্ডওয়্যার সমস্যা বা ইন্টারনেট সংযোগের বিঘ্ন ঘটা - এই সমস্যাগুলির ব্যপারে পত্রিকা ও আর্টিকেল পড়তে পারি আমরা। 

উদাহরণস্বরূপঃ

* এই টুইটার হ্যান্ডেল দেখতে পারি যেখানে **[Internet of Sh*t](https://twitter.com/internetofshit)** *(সংবিধিবদ্ধ সতর্কীকরণ)* গ্রাহকপর্যায়ে আইওটির ব্যর্থতার বেশ কিছু উদাহরণ রয়েছে।
* [c|net - আমার অ্যাপল ওয়াচ আমার জীবন বাঁচিয়েছিল: ৫ জন তাদের গল্প শুনিয়েছেন](https://www.cnet.com/news/apple-watch-lifesaving-health-features-read-5-peoples-stories/)
* [c|net -এডিটি টেকনিশিয়ান বছরের পর বছর গ্রাহক ক্যামেরা ফিডে গুপ্তচরবৃত্তির জন্য দোষী হন](https://www.cnet.com/news/adt-home-security-technician-pleads-guilty-to-spying-on-customer-camera-feeds-for-years/) *(সতর্কতা -  অনুমতি ব্যাতীত আপত্তিকর দৃশ্য ধারণ )*

##  এসাইনমেন্ট

[একটি আইওটি প্রজেক্ট পর্যালোচনা](assignment.bn.md)
