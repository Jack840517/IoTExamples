# অধিক কার্যকর সেচব্যবস্থা নির্মাণ

## নির্দেশাবলী

এই পাঠটিতে সেন্সর ডেটার মাধ্যমে কীভাবে রিলে নিয়ন্ত্রণ করা যায় এবং সেই রিলে পরবর্তীতে কীভাবে কোন সেচ ব্যবস্থার জন্য একটি পাম্প নিয়ন্ত্রণ করতে পারে সে বিষয়ে বর্ণনা ছিল । নির্দিষ্ট মাটির জন্য, নির্দিষ্ট সময়ে একটি পাম্প চালানো হলে তা সর্বদা মাটির আর্দ্রতার উপরে একই প্রভাব ফেলতে সক্ষম হবে। এর অর্থ কত সেকেন্ড পানি দিলে, আর্দ্রতার কতটুকু পরিবর্তন হবে সে সম্পর্কে পরিষ্কার ধারণা দাঁড়া করান যাবে। এই ডেটা ব্যবহার করে আমরা আরও নিয়ন্ত্রিত সেচ ব্যবস্থা তৈরি করতে পারি।

এই অ্যাসাইনমেন্টের জন্য আমরা গণনা করব যে মাটির আর্দ্রতার মানের একটি নির্দিষ্ট বৃদ্ধির জন্য পাম্পটি কতক্ষণ চালানো উচিত।

> ⚠️ ভার্চুয়াল আইওটি ব্যবহার করলেও, এই প্রক্রিয়াটির মাধ্যমে কাজ করা যাবে। তবে ম্যানুয়ালি প্রতি সেকেন্ডে একটি নির্দিষ্ট পরিমাণে মাটির আর্দ্রতা বৃদ্ধি করে - সেই ফলাফল ব্যবহার করতে হবে।
> 
1.শুকনো মাটি নিয়ে, তার আর্দ্রতা পরিমাপ করি।

1. 1 সেকেন্ডের জন্য পাম্প চালিয়ে বা একটি নির্দিষ্ট পরিমাণ পানি ঢেলে - এতে আর্দ্রতা বাড়াই।

    > পাম্পটি সর্বদা একটি স্থির হারে চালানো উচিত, সুতরাং প্রতি সেকেন্ডে পাম্পটি একই পরিমাণে পানি সরবরাহ করবে।

1. মাটির আর্দ্রতা স্তর স্থিতিশীল না হওয়া পর্যন্ত অপেক্ষা করতে হবে এবং তারপরে রিডীং নিতে হবে।

1. এটি একাধিকবার পুনরাবৃত্তি করে ফলাফলগুলির একটি সারণী তৈরি করতে হবে। এই টেবিলের একটি উদাহরণ নীচে দেওয়া হল।

    | পাম্পকৃত সময় | আর্দ্রতা | হ্রাস |
    | --- | --: | -: |
    | শুকনো | 643 |  0 |
    | 1s  | 621 | 22 |
    | 2s  | 601 | 20 |
    | 3s  | 579 | 22 |
    | 4s  | 560 | 19 |
    | 5s  | 539 | 21 |
    | 6s  | 521 | 18 |

1. পানির প্রতি সেকেন্ডে মাটির আর্দ্রতা বৃদ্ধির গড় মান নির্ণয় করতে হবে। উপরের উদাহরণে, পানির প্রতিটি সেকেন্ডে 20.3 গড়ে কমে।

1. আমাদের সার্ভার কোডটির দক্ষতা উন্নত করতে এই ডেটাটি ব্যবহার করতে হবে। সঠিক পরিমাণ মাটির আর্দ্রতা পেতে প্রয়োজনীয় সময়ের জন্য পাম্প চালাচ্ছি কিনা তা দেখতে হবে।

## এসাইনমেন্ট মূল্যায়ন মানদন্ড

| ক্রাইটেরিয়া | দৃষ্টান্তমূলক (সর্বোত্তম) | পর্যাপ্ত (মাঝারি) | উন্নতির প্রয়োজন (নিম্নমান) |
| -------- | --------- | -------- | ----------------- |
| মাটির আর্দ্রতার তথ্য সংগ্রহ | নির্দিষ্ট পরিমাণে পানি দেয়ার পরে অনেকগুলো রিডিং নিতে সক্ষম হয়েছে |  নির্দিষ্ট পরিমাণে পানি দেয়ার পরে অল্পকিছু রিডিং নিতে সক্ষম হয়েছে | ১-২টি রিডিং নিয়েছে বা কোন রি্ডিং নিতে পারেনি |
| সার্ভার কোড ঠিক করা | মাটির আর্দ্রতার গড় হ্রাস গণনা করতে এবং সার্ভার কোডটি আপডেট করতে সক্ষম হয়েছে | মাটির আর্দ্রতার গড় হ্রাস গণনা করতে পারলেও , সার্ভার কোডটি আপডেট করতে সক্ষম নয় বা গণনা ভুল করলেও সঠিকভাবে সার্ভার কোড আপডেট করেছে |গড় গণনা করতে বা সার্ভার কোড আপডেট করতে পারেনি |
